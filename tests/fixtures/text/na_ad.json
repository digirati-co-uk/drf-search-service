[
  {
    "content_id": "220_0826_fol1r_na_ad_pr_f",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:827",
    "indexable": "Injc matlactetl omume amoxtli, itechpa tlatoa in quenjn muchiuh iauiotl in njcan ipan altepetl mexico.\nInjc ce capitulo vncā mjtoa in nez, in mottac in machiotl yoā in tetzavitl, in aiamo valhuj españoles, in njcan tlalli ipan, in aiamo no iximachoa in njcā chaneque.\nIn aiamo vallaci españoles, oc matlacxivitl, centlamātli tetzavitl achto nez, ilhujcatitech, iuhquj in tlemjiaoatl, iuhquj in tlecueçalutl, iuhqujn tlavizcalli, pipixauhticaca injc necia, iuhq͗n ilhujcatl qujçoticac: tzimpatlaoac, quapitzaoac: vel inepantla in ilhujcatl; vel yiollo ",
    "original_content": "<h2>Injc matlactetl omume amoxtli, itechpa tlatoa in quenjn muchiuh iauiotl in njcan ipan altepetl mexico.</h2>\n<h4>Injc ce capitulo vncā mjtoa in nez, in mottac in machiotl yoā in tetzavitl, in aiamo valhuj españoles, in njcan tlalli ipan, in aiamo no iximachoa in njcā chaneque.</h4>\n<p>In aiamo vallaci españoles, oc matlacxivitl, centlamātli tetzavitl achto nez, ilhujcatitech, iuhquj in tlemjiaoatl, iuhquj in tlecueçalutl, iuhqujn tlavizcalli, pipixauhticaca injc necia, iuhq͗n ilhujcatl qujçoticac: tzimpatlaoac, quapitzaoac: vel inepantla in ilhujcatl; vel yiollo </p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0827_fol1v_na_ad_pr",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:828",
    "indexable": "in aciticac ilhujcatl, vel ilhujcaiollotitech aciticac, in iuh ittoia vmpa tlapcopa: in oalmoquetzaia, oiuh onqujz ioalnepantla in necia tlatviliaia, ipan tlatvia, q͗n iehoatl qujoalpoloaia in tonatiuh, in jquac oalqujçaia: vel ce xivitl in oalmoquetzaia (ipan matlactli omume calli in peuh). Auh in jquac necia tlacaoacaia, netenvitecoia, neiçaviloia, tlatemmachoia. \nInjc vntetl tetzavitl muchiuh, njcan mexico: çan monomavi in tlatlac, cuetlan, aiac ma qujtlecavi, çan monoma tlecavi in jcal diablo vitzilobuchtli: mjtoaia, iteioc itocaiocan Tlacateccan: in nez ie tlatla in tlaquetzalli, in jtec, oalqujça in tlemjiaoatl, in tlenenepilli, in tlecueçalutl, cenca çan iciuhca compalo in ",
    "original_content": "<p>in aciticac ilhujcatl, vel ilhujcaiollotitech aciticac, in iuh ittoia vmpa tlapcopa: in oalmoquetzaia, oiuh onqujz ioalnepantla in necia tlatviliaia, ipan tlatvia, q͗n iehoatl qujoalpoloaia in tonatiuh, in jquac oalqujçaia: vel ce xivitl in oalmoquetzaia (ipan matlactli omume calli in peuh). Auh in jquac necia tlacaoacaia, netenvitecoia, neiçaviloia, tlatemmachoia. </p>\n<p>Injc vntetl tetzavitl muchiuh, njcan mexico: çan monomavi in tlatlac, cuetlan, aiac ma qujtlecavi, çan monoma tlecavi in jcal diablo vitzilobuchtli: mjtoaia, iteioc itocaiocan Tlacateccan: in nez ie tlatla in tlaquetzalli, in jtec, oalqujça in tlemjiaoatl, in tlenenepilli, in tlecueçalutl, cenca çan iciuhca compalo in </p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0828_fol2r_na_ad_pr",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:829",
    "indexable": "ixqujch calquavitl: njman ie ic tlacaoaca, qujtoa. Mexicae ma vallatotoca, tla ceviloz, amaapilol: auh in jquac caatequjaia, in qujceviznequja, çan ie ilhujce mopitza, aocmo vel ceuh, vel tlatlac.\nInjc etetl tetzavitl: vitecoc ipan tlatlatzin teucalli, çan xacalli catca, itocaiocan tzūmulco: iteupan in xiuhtecutli, amo tilaoaia, çan aoachqujavia in juh tetzammachoc: iuh mjtoa in ça çan tonalhujtecoc, amono caqujztic in tlatlatzinjliztli. \nInjc nauhtetl tetzavitl: oc vnca in tonatiuh in xivitl vetz ieteietia, vmpa oalpeuh in tonatiuh icalaqujampa; auh vmpa itztia in jqujçaianpa, iuhquj in tlesuchtli pipixauhtiuh,veca mocujtlapiltitiuh, veca acitiuh in jcujtlapil: auh in oittoc cēca tlacaoacac, iuhqujn oiovalli ōmoman. ",
    "original_content": "<p>ixqujch calquavitl: njman ie ic tlacaoaca, qujtoa. Mexicae ma vallatotoca, tla ceviloz, amaapilol: auh in jquac caatequjaia, in qujceviznequja, çan ie ilhujce mopitza, aocmo vel ceuh, vel tlatlac.</p>\n<p>Injc etetl tetzavitl: vitecoc ipan tlatlatzin teucalli, çan xacalli catca, itocaiocan tzūmulco: iteupan in xiuhtecutli, amo tilaoaia, çan aoachqujavia in juh tetzammachoc: iuh mjtoa in ça çan tonalhujtecoc, amono caqujztic in tlatlatzinjliztli. </p>\n<p>Injc nauhtetl tetzavitl: oc vnca in tonatiuh in xivitl vetz ieteietia, vmpa oalpeuh in tonatiuh icalaqujampa; auh vmpa itztia in jqujçaianpa, iuhquj in tlesuchtli pipixauhtiuh,veca mocujtlapiltitiuh, veca acitiuh in jcujtlapil: auh in oittoc cēca tlacaoacac, iuhqujn oiovalli ōmoman. </p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0829_fol2v_na_ad_pr",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:830",
    "indexable": "Injc macujltetl tetzavitl: poçon in atl, amo iehecatl qujpoçonalti, iuhqujn momomoloca, iuhqujn xixittemomoloca, cenca veca in ia, injc macoquetz: auh in calli tzitzintla cacic, auh capapachiuh, xixitin in calli: iehoatl in vei atl totlan manj njcan mexico. \nInjc chiquacentlamantli tetzavitl: mjecpa cioatl cacoia chocatiuh, tzatzitiuh, ioaltica cenca tzatzi; qujtotinemj. Nonopilhoantzitzin, ie ic çan ie tonvi: in quenmanjan qujtoa. Nonopilhoantzitzin, campa namechnoviqujliz. \nInjc chicuntlamantli tetzavitl: ceppa tlatlamaia, manoço tlamatlaviaia in atlaca; centetl cacique tototl nextic, iuhqujn tocujlcoiotl: njmā qujttitito in Motecuçoma, tlillan, calmecac: ommotzcalo in tonatiuh, oc tlaca, iuhq͗n ",
    "original_content": "<p>Injc macujltetl tetzavitl: poçon in atl, amo iehecatl qujpoçonalti, iuhqujn momomoloca, iuhqujn xixittemomoloca, cenca veca in ia, injc macoquetz: auh in calli tzitzintla cacic, auh capapachiuh, xixitin in calli: iehoatl in vei atl totlan manj njcan mexico. </p>\n<p>Injc chiquacentlamantli tetzavitl: mjecpa cioatl cacoia chocatiuh, tzatzitiuh, ioaltica cenca tzatzi; qujtotinemj. Nonopilhoantzitzin, ie ic çan ie tonvi: in quenmanjan qujtoa. Nonopilhoantzitzin, campa namechnoviqujliz. </p>\n<p>Injc chicuntlamantli tetzavitl: ceppa tlatlamaia, manoço tlamatlaviaia in atlaca; centetl cacique tototl nextic, iuhqujn tocujlcoiotl: njmā qujttitito in Motecuçoma, tlillan, calmecac: ommotzcalo in tonatiuh, oc tlaca, iuhq͗n </p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0830_fol3r_na_ad_pr",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:831",
    "indexable": "tezcatl icpac manj, malacachtic, tevilacachtic, iuhqujn xapotticac: vmpa onnecia in ilhujcatl, in cicitlaltin, in mamalhoaztli. Auh in motecuçoma, cenca qujmotetzavi in jquac qujmjttac cicitlaltin, yoā mamalhoaztli. Auh injc vppa ontlachix in jcpac tototl, ene qujttac, iuhquj on in ma acame, moquequetztivitze, tepeuhtivitze, moiaochichiuhtivitze, qujnmama mamaça. Auh njman qujnnotz in tlaciuhque, in tlamatinjme: qujmjlhuj: Amo anqujmati in tlein onoconjttac, iuhqujn acame moquequetztivitze: auh ie qujnanqujlizquja, in conjttaque, opoliuh, aoc tle qujtoque. \nInjc chicuetetl tetzavitl: mjecpa motenextiliaia, tlaca, tlacanetzolti, ontetzontecomeque, çan çe in intlac, vmpa qujmōvicaia in tlillan calmecac, vmpa qujmjttaia in motecuçoma, in oqujmjttac njmā polivia. ",
    "original_content": "<p>tezcatl icpac manj, malacachtic, tevilacachtic, iuhqujn xapotticac: vmpa onnecia in ilhujcatl, in cicitlaltin, in mamalhoaztli. Auh in motecuçoma, cenca qujmotetzavi in jquac qujmjttac cicitlaltin, yoā mamalhoaztli. Auh injc vppa ontlachix in jcpac tototl, ene qujttac, iuhquj on in ma acame, moquequetztivitze, tepeuhtivitze, moiaochichiuhtivitze, qujnmama mamaça. Auh njman qujnnotz in tlaciuhque, in tlamatinjme: qujmjlhuj: Amo anqujmati in tlein onoconjttac, iuhqujn acame moquequetztivitze: auh ie qujnanqujlizquja, in conjttaque, opoliuh, aoc tle qujtoque. </p>\n<p>Injc chicuetetl tetzavitl: mjecpa motenextiliaia, tlaca, tlacanetzolti, ontetzontecomeque, çan çe in intlac, vmpa qujmōvicaia in tlillan calmecac, vmpa qujmjttaia in motecuçoma, in oqujmjttac njmā polivia. </p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0831_fol3v_na_ad_pr_f",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:832",
    "indexable": "Injc vme capitulo, vncan mjtoa in quenjn acico, in achto acalli oalla: in juh qujtoa ca çan centetl in acalli.\nAuh in oittoque, in aqujque ovallaque ilhujcaatenco, in acaltica ie onotinemj. Niman inoma ia in cuetlaxtecatl pjnotl, vei calpixquj, q͗nvicac oc cequjntin calpixque: Mictlan, quauhtla calpixquj, Jaotzin. Injc ei, Teuciniocan calpixquj: itoca Teuciniacatl. Injc navi iehoatl in cujtlalpitoc, çan tetlan nenquj tlaiacanquj. Injc macujlli Tentlil, çan no tlaiacanquj; \nçan oc iehoantin in, in qujmjttato, çan iuhqujnma qujntlanamaqujltito, injc qujnnaoalittato, injc qujnnemjlito: qujnmacato tlaçotilmatli, tlaçotlanquj, çan vel itech itilma in Motecuçoma, in aoc ac oc çe qujquemj, çan vel ineixcavil, vel itonal: \nacaltica in iaque ",
    "original_content": "<h4>Injc vme capitulo, vncan mjtoa in quenjn acico, in achto acalli oalla: in juh qujtoa ca çan centetl in acalli.</h4>\n<p>Auh in oittoque, in aqujque ovallaque ilhujcaatenco, in acaltica ie onotinemj. Niman inoma ia in cuetlaxtecatl pjnotl, vei calpixquj, q͗nvicac oc cequjntin calpixque: Mictlan, quauhtla calpixquj, Jaotzin. Injc ei, Teuciniocan calpixquj: itoca Teuciniacatl. Injc navi iehoatl in cujtlalpitoc, çan tetlan nenquj tlaiacanquj. Injc macujlli Tentlil, çan no tlaiacanquj; </p>\n<p>çan oc iehoantin in, in qujmjttato, çan iuhqujnma qujntlanamaqujltito, injc qujnnaoalittato, injc qujnnemjlito: qujnmacato tlaçotilmatli, tlaçotlanquj, çan vel itech itilma in Motecuçoma, in aoc ac oc çe qujquemj, çan vel ineixcavil, vel itonal: </p>\n<p>acaltica in iaque </p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0832_fol4r_na_ad._pr",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:833",
    "indexable": "injc qujmjttato, injc iuh qujchiuhque in: qujto in pinotzin. Ma tiqujztlacaviti in tlacatl Motecuçomatzin, ca iaocmo annenca ma çan tehoantin tivia, ma tonmjqujti, injc vel melaoac qujmocaqujtiz (in motecuçomatzin ipiltoca, auh Tlacatecutli in jtlatocatoca:[)] \nnjman ie ic vi in atl itic ommacalaqujque, ommatoctique, qujntlanelhujque atlaca. \nAuh in ointech ompachivito españoles: njman imjxpan ontlalquaque acaliacac, in momatque, ca iehoatl in Quetzalcoatl topiltzin, in oacico,\nqujnoalnotzq̅ in españoles: qujmjlhujque. Acamjque campa oanvallaque, can amochan?\nÇan njman qujtoque, ca vmpa in mexico tioallaque. \nQujnoalnanqujlique: intla nelli anmexica tle itoca in tlatoanj mexico?\nQujmonjlhujque. Totecujovane ca Motecuçoma itoca. \nNjmā ie ic qujnmaca in jzqujtlamantli qujtqujque tlaçotilmatli: iuhquj in, iehoatl in, in njcā moteneoa. Tonatiuhio xiuhtlalpilli: tecomaio, xaoalquauhio, coaxaiacaio, ",
    "original_content": "<p>injc qujmjttato, injc iuh qujchiuhque in: qujto in pinotzin. Ma tiqujztlacaviti in tlacatl Motecuçomatzin, ca iaocmo annenca ma çan tehoantin tivia, ma tonmjqujti, injc vel melaoac qujmocaqujtiz (in motecuçomatzin ipiltoca, auh Tlacatecutli in jtlatocatoca:[)] </p>\n<p>njman ie ic vi in atl itic ommacalaqujque, ommatoctique, qujntlanelhujque atlaca. </p>\n<p>Auh in ointech ompachivito españoles: njman imjxpan ontlalquaque acaliacac, in momatque, ca iehoatl in Quetzalcoatl topiltzin, in oacico,</p>\n<p>qujnoalnotzq̅ in españoles: qujmjlhujque. Acamjque campa oanvallaque, can amochan?</p>\n<p>Çan njman qujtoque, ca vmpa in mexico tioallaque. </p>\n<p>Qujnoalnanqujlique: intla nelli anmexica tle itoca in tlatoanj mexico?</p>\n<p>Qujmonjlhujque. Totecujovane ca Motecuçoma itoca. </p>\n<p>Njmā ie ic qujnmaca in jzqujtlamantli qujtqujque tlaçotilmatli: iuhquj in, iehoatl in, in njcā moteneoa. Tonatiuhio xiuhtlalpilli: tecomaio, xaoalquauhio, coaxaiacaio, </p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0833_fol4v_na_ad_pr",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:834",
    "indexable": "ecacozcaio, Tolecio, anoço amalacaio, Tezcapocio: \nin jzqujtlamātli in in qujmōmacaque, qujnoalcuepcaiotilique, qujnoalmacaque cozcatl, xoxoctic, coztic: iuhqujnma in apoçonalnenequj: \nauh in oconcujque, in oqujttaque, cenca tlamaviçoque,\nyoan qujnoalnaoatique qujnoalilhujque: xivian oc ie tivi in castilla, amo tivecaoazq̅ tacitivi in mexico:  \nnjmā ie ic vi, njman ie no ic vitze, oalmocuepque. \nAuh in otlalhoacca qujçaco, njman oallamelauhque in Mexico, cecemjlhujtl, ceceioal in oalnenenque, injc qujnonotzaco in motecuçoma, in melaoac in jveliaca qujlhujco, qujcaqujtico: intlatquj oalmochiuhtia in oqujcujto. \nAuh njman ie ic qujnonotza. Totecujoe, notelpotzine, ma xitechmotlatlatili ca izcatquj otiqujttaque, izcatquj oticchiuhque, ca in vmpa mitzonmotlapielilia in moculhoan, in teuatl ixco. Ca otiqujmjttato in totecujoan, in teteu in atl itic: in jxqujch motilmatzin otiqujnmacato: auh izcatquj techmacaque intlatqujtzi. ",
    "original_content": "<p>ecacozcaio, Tolecio, anoço amalacaio, Tezcapocio: </p>\n<p>in jzqujtlamātli in in qujmōmacaque, qujnoalcuepcaiotilique, qujnoalmacaque cozcatl, xoxoctic, coztic: iuhqujnma in apoçonalnenequj: </p>\n<p>auh in oconcujque, in oqujttaque, cenca tlamaviçoque,</p>\n<p>yoan qujnoalnaoatique qujnoalilhujque: xivian oc ie tivi in castilla, amo tivecaoazq̅ tacitivi in mexico:  </p>\n<p>njmā ie ic vi, njman ie no ic vitze, oalmocuepque. </p>\n<p>Auh in otlalhoacca qujçaco, njman oallamelauhque in Mexico, cecemjlhujtl, ceceioal in oalnenenque, injc qujnonotzaco in motecuçoma, in melaoac in jveliaca qujlhujco, qujcaqujtico: intlatquj oalmochiuhtia in oqujcujto. </p>\n<p>Auh njman ie ic qujnonotza. Totecujoe, notelpotzine, ma xitechmotlatlatili ca izcatquj otiqujttaque, izcatquj oticchiuhque, ca in vmpa mitzonmotlapielilia in moculhoan, in teuatl ixco. Ca otiqujmjttato in totecujoan, in teteu in atl itic: in jxqujch motilmatzin otiqujnmacato: auh izcatquj techmacaque intlatqujtzi. </p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0834_fol5r_na_ad_pr_f",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:835",
    "indexable": "Qujtoque; intla nelli vmpa oanoallaque mexico, izcatquj anqujmacazque in tlatoanj Motecuçoma, ic techiximatiz: \nmuch iuh qujlhujque, in juh qujmjlhujque atl itic.\nAuh in Motecuçoma qujmjlhuj, oanqujhiovique, oanqujciauhque: ximocevicā, ca onontlachix in topco, petlacalco: aiac tle qujtoz, aiac tle contenqujxtiz, aiac tle conchitonjz, aiac tle concamacaoaz, aiac qujteneoaz, çan amjtic. \nInjc ei capitulo: vncan mjtoa in tlein ic tlanaoati Motecuçoma in jquac oqujcac intlatol, in iehoantin in qujttaque acalli in achto valla.\nIn motecuçoma, njman ie ic q͗nnaoatia in Cuetlaxtecatl, yoan in jzqujntin: qujmjlhuj. Xitlanaoaticā, ma tlapielo, in noviā atenco; injc mjtoa. Nauhtlan Toztlan, mjctlanquauhtla: in campa ie qujçaqujvi: \nnjmā ic iaque in calpixque, tlanaoatique injc tlapieloia. \nAuh in motecuçoma: qujncentlali in jtecuioan, Cioacoatl, Tlilpotonquj, Tlacochcalcatl, Quappiaztzin, ",
    "original_content": "<p>Qujtoque; intla nelli vmpa oanoallaque mexico, izcatquj anqujmacazque in tlatoanj Motecuçoma, ic techiximatiz: </p>\n<p>much iuh qujlhujque, in juh qujmjlhujque atl itic.</p>\n<p>Auh in Motecuçoma qujmjlhuj, oanqujhiovique, oanqujciauhque: ximocevicā, ca onontlachix in topco, petlacalco: aiac tle qujtoz, aiac tle contenqujxtiz, aiac tle conchitonjz, aiac tle concamacaoaz, aiac qujteneoaz, çan amjtic. </p>\n<h4>Injc ei capitulo: vncan mjtoa in tlein ic tlanaoati Motecuçoma in jquac oqujcac intlatol, in iehoantin in qujttaque acalli in achto valla.</h4>\n<p>In motecuçoma, njman ie ic q͗nnaoatia in Cuetlaxtecatl, yoan in jzqujntin: qujmjlhuj. Xitlanaoaticā, ma tlapielo, in noviā atenco; injc mjtoa. Nauhtlan Toztlan, mjctlanquauhtla: in campa ie qujçaqujvi: </p>\n<p>njmā ic iaque in calpixque, tlanaoatique injc tlapieloia. \nAuh in motecuçoma: qujncentlali in jtecuioan, Cioacoatl, Tlilpotonquj, Tlacochcalcatl, Quappiaztzin, </p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0835_fol5v_na_ad_pr",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:836",
    "indexable": "Ticociaoacatl, Quetzalaztatzin, Vitznaoatlailotlac, hecatenpatiltzin: qujncaqujti in tlatolli, yoan qujmjttiti, qujmjxpanti in qujoalcujque cozcatl: \nqujmjlhuj. Ca oticmaviçoque in matlalteuxivitl, vel mopiaz, in tlatlatique vel qujpiazque: intla centetl qujchitonizque tocacal, topipilhoan, titeheoan. \nAuh njman ie mocuepa in xivitl, ie imonamjcioc in matlactli omei tochtli: auh ie tlamjznequj, ie itzonqujzian in xivitl omei tochtli, in qujçaco, in ie no ceppa ittoque. \nAuh njman qujnonotztivetzico in Motecuçoma, in oqujcac, njman iciuhca tlaioa, in iuh qujma, in iuh moma, ca iehoatl in topiltzin Quetzalcoatl in oqujçaco: ca iuh catca iniollo in çan oallaz, in çan qujçaqujuh, qujoalmatiz in jpetl, in jcpal: ipampa ca vmitztia, in jquac ia. Auh in qujmjoa macujltin, in qujnamjqujtivi, in qujtlamamacativi: in teiacantia Teuoa, in jtecutoca, in jpiltoca Joalli ichan. Injc vme Tepuztecatl. Injc ei, tiçaoa. Inic navi vevetecatl. Injc macujlli Veicamecatl heca. ",
    "original_content": "<p>Ticociaoacatl, Quetzalaztatzin, Vitznaoatlailotlac, hecatenpatiltzin: qujncaqujti in tlatolli, yoan qujmjttiti, qujmjxpanti in qujoalcujque cozcatl: </p>\n<p>qujmjlhuj. Ca oticmaviçoque in matlalteuxivitl, vel mopiaz, in tlatlatique vel qujpiazque: intla centetl qujchitonizque tocacal, topipilhoan, titeheoan. </p>\n<p>Auh njman ie mocuepa in xivitl, ie imonamjcioc in matlactli omei tochtli: auh ie tlamjznequj, ie itzonqujzian in xivitl omei tochtli, in qujçaco, in ie no ceppa ittoque. </p>\n<p>Auh njman qujnonotztivetzico in Motecuçoma, in oqujcac, njman iciuhca tlaioa, in iuh qujma, in iuh moma, ca iehoatl in topiltzin Quetzalcoatl in oqujçaco: ca iuh catca iniollo in çan oallaz, in çan qujçaqujuh, qujoalmatiz in jpetl, in jcpal: ipampa ca vmitztia, in jquac ia. Auh in qujmjoa macujltin, in qujnamjqujtivi, in qujtlamamacativi: in teiacantia Teuoa, in jtecutoca, in jpiltoca Joalli ichan. Injc vme Tepuztecatl. Injc ei, tiçaoa. Inic navi vevetecatl. Injc macujlli Veicamecatl heca. </p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0836_fol6r_na_ad_pr_f",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:837",
    "indexable": "Injc nauj capitulo: vncan mjtoa in tlein ic tlaonaoati Motecuçoma, in oqujma in quenjn çan oalmocuepque Españoles, injc vppa oallaque, iehoatl in don hernando Cortes.\nQujmjlhuj tla xioalhujan moceloqujchtle, tla xioalhujan qujl iequene oqujçaco in totecujo tla xicnamjqujti, vel xitlacaqujcan, vel xinacaçocan, tlein qujtoz, vel nacaztli in anqujoalcujzque: izcatquj ic itech amacizque in totecujo, \niehoatl in jtlatquj Quetzalcoatl: coaxaiacatl, xiuhtica tlachioalli, quetzalapanecaiotl, chalchiuhcozcapetlatl nepantla mantiuh teucujtlacomalli, yoan centetl chimalli, teucujtlatica nenepanjuhquj, anoço teucujtlatica epnepanjuhquj, quetzaltençouhquj, yoā quetzalpanio; yoan tezcacujtlapilli quetzallo: auh inin tecacujtlapalli, iuhquj xiuhchimallo tlaxiuhtzacutli, xiuhtica tlatzacutli, tlaxiuhçalolli, yoan chalchiuhcuecuextli, teucujtlacoiollotoc: njman ie iehoatl xioatlatl, çan motqujtica xivitl, iuhqujn coatzontecome[tica,]",
    "original_content": "<h4>Injc nauj capitulo: vncan mjtoa in tlein ic tlaonaoati Motecuçoma, in oqujma in quenjn çan oalmocuepque Españoles, injc vppa oallaque, iehoatl in don hernando Cortes.</h4>\n<p>Qujmjlhuj tla xioalhujan moceloqujchtle, tla xioalhujan qujl iequene oqujçaco in totecujo tla xicnamjqujti, vel xitlacaqujcan, vel xinacaçocan, tlein qujtoz, vel nacaztli in anqujoalcujzque: izcatquj ic itech amacizque in totecujo, </p>\n<p>iehoatl in jtlatquj Quetzalcoatl: coaxaiacatl, xiuhtica tlachioalli, quetzalapanecaiotl, chalchiuhcozcapetlatl nepantla mantiuh teucujtlacomalli, yoan centetl chimalli, teucujtlatica nenepanjuhquj, anoço teucujtlatica epnepanjuhquj, quetzaltençouhquj, yoā quetzalpanio; yoan tezcacujtlapilli quetzallo: auh inin tecacujtlapalli, iuhquj xiuhchimallo tlaxiuhtzacutli, xiuhtica tlatzacutli, tlaxiuhçalolli, yoan chalchiuhcuecuextli, teucujtlacoiollotoc: njman ie iehoatl xioatlatl, çan motqujtica xivitl, iuhqujn coatzontecome[tica,]</p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0837_fol6v_na_ad_pr",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:838",
    "indexable": "[coatzontecome]tica, coatzontecome, yoan itzcactli. \nInjc vntlamantli qujmacato, iehoatl in jtlatquj catca Tezcatlipuca: hivitzoncalli, coztic teucujtlatica cicitlallo, yoan itecujtlacoiolnacoch: yoan chipolcozcatl; elpan cozcatl, cilin ic tlatlatlamachilli, ic tenchaiaoac; yoan xicolli, çan tlacujlolli, in jtenjxio, hivitica tenpoçonquj: yoan centetl tilmatli, xiuhtlalpilli, motocaiotiaia, tzitzilli, qujoalnacazvitzana injc mocujtlalpia; no ipan mantiuh tezcacujtlapilli: yoā oc no centlamātli, teucujtlacoiolli, itlanjtzco molpiaia, yoā centlamantli, iztac cactli.\nInjc etlamantli, iehoatl in jnechichioal catca, Tlalocā tecutli: quetzalaztatzontli, çā moca quetzalli, motqujtica quetzalli, iuhqujn xoxoqujvi, xoxoqujuhtimanj: auh in jpan teucujtlatica epnepanjuhquj: yoan ichalchiuhcoanacoch: ixicol, tlachalchiuhicujlolli: in jcozquj chalchiuhcozcapetlatl no teucujtlacomallo, no tezcacujtlapile, in juhquj omjto, no tzitzile; tenchilnaoacaio in til[matli]",
    "original_content": "<p>[coatzontecome]tica, coatzontecome, yoan itzcactli. </p>\n<p>Injc vntlamantli qujmacato, iehoatl in jtlatquj catca Tezcatlipuca: hivitzoncalli, coztic teucujtlatica cicitlallo, yoan itecujtlacoiolnacoch: yoan chipolcozcatl; elpan cozcatl, cilin ic tlatlatlamachilli, ic tenchaiaoac; yoan xicolli, çan tlacujlolli, in jtenjxio, hivitica tenpoçonquj: yoan centetl tilmatli, xiuhtlalpilli, motocaiotiaia, tzitzilli, qujoalnacazvitzana injc mocujtlalpia; no ipan mantiuh tezcacujtlapilli: yoā oc no centlamātli, teucujtlacoiolli, itlanjtzco molpiaia, yoā centlamantli, iztac cactli.</p>\n<p>Injc etlamantli, iehoatl in jnechichioal catca, Tlalocā tecutli: quetzalaztatzontli, çā moca quetzalli, motqujtica quetzalli, iuhqujn xoxoqujvi, xoxoqujuhtimanj: auh in jpan teucujtlatica epnepanjuhquj: yoan ichalchiuhcoanacoch: ixicol, tlachalchiuhicujlolli: in jcozquj chalchiuhcozcapetlatl no teucujtlacomallo, no tezcacujtlapile, in juhquj omjto, no tzitzile; tenchilnaoacaio in til[matli]</p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0838_fol7r_na_ad_pr",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:839",
    "indexable": "[til]matli injc molpia: yoan icxicoiolli teucujtlatl: yoan icoatopil, xiuhtica tlachiuhtli. \nInjc nauhtlamantli çan ie no iehoatl in jtlatquj catca Quetzalcoatl, ie ne centlamantli: ocelocopilli, coxoliio; veitepul in chalchivitl yicpac ca ic quatzacutica; yoan xiuhnacochtli, malacachtic, itech pilcatica teucujtlaepcololli; yoan chalchiuhcozcapetlatl, çan no teucujtlacomalli in jnepantla mantia; yoan tilmatli tentlapallo injc molpia; çan no teucujtlacoiolli in jcxi itech monequja: yoan chimalli teucujtlatica itixapo, quetzaltençouhquj, no quetzalpanio: yoā hecaxonecujlli, quacoltic, iztac chalchivitl injc citlallotoc yoan ipoçolcac. \nOca izqujtlamātli in, in moteneoa teutlatqujtl in intlatquj mochiuhtia titlanti, yoan oc cenca mjec tlamantli in qujtqujque in intenamjquja Teucujtlaquatecciztli toztlapilollo, teucujtlacopilli, etc. \nNiman ie ic tlatanatemalo, tlacacaxchichioalo. Auh in omoteneuhque macujltin; njman ie ic qujnnaoatia in Motecu[çoma:]",
    "original_content": "<p>[til]matli injc molpia: yoan icxicoiolli teucujtlatl: yoan icoatopil, xiuhtica tlachiuhtli. </p>\n<p>Injc nauhtlamantli çan ie no iehoatl in jtlatquj catca Quetzalcoatl, ie ne centlamantli: ocelocopilli, coxoliio; veitepul in chalchivitl yicpac ca ic quatzacutica; yoan xiuhnacochtli, malacachtic, itech pilcatica teucujtlaepcololli; yoan chalchiuhcozcapetlatl, çan no teucujtlacomalli in jnepantla mantia; yoan tilmatli tentlapallo injc molpia; çan no teucujtlacoiolli in jcxi itech monequja: yoan chimalli teucujtlatica itixapo, quetzaltençouhquj, no quetzalpanio: yoā hecaxonecujlli, quacoltic, iztac chalchivitl injc citlallotoc yoan ipoçolcac. </p>\n<p>Oca izqujtlamātli in, in moteneoa teutlatqujtl in intlatquj mochiuhtia titlanti, yoan oc cenca mjec tlamantli in qujtqujque in intenamjquja Teucujtlaquatecciztli toztlapilollo, teucujtlacopilli, etc. </p>\n<p>Niman ie ic tlatanatemalo, tlacacaxchichioalo. Auh in omoteneuhque macujltin; njman ie ic qujnnaoatia in Motecu[çoma:]</p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0839_fol7v_na_ad_pr",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:840",
    "indexable": "[Motecu]çoma: qujmjlhuj. Tla xivian, ma cana anvecauhti, xicmotlatlauhtilican in totecujo in teutl: xiqujlhujcan, ca otechalioa in motechiuhcauh Motecuçoma: izcatquj mjtzalmomaqujlia, ca omaxitico in jchātzinco mexico: \nAuh in oacito atenco, qujmōpanavique, acaltica qujmonvicaque in xicalanco: ie no ceppa vncan oneoaq̅ acaltica qujnvicaque in atlaca, moch onmacalaquj, onmacalten, conacaltenque in tlatqujtl. Auh in ontlaacaltemaloc, njman ie ic vi, ommatoctique, itech onacito in jmacal, itech compachoque in jmacal. \nnjmā qujnoalilhujque. Ac ameoan? campa anoallaque? \nnjman iuh qujnnanqujlique. Ca vmpa tioallaque in Mexico: \noc ceppa qujnoalilhujque. Acaçomo, aço çan vmpa anmotlamja, aço çan anqujpiquj, aço çā toca anmocacaiaoa. \nAuh in ovel yiollo macic, in oiniollopachiuh. Niman ic qujoaliacatzopinjque in acalli, tepuztopiltica, ic qujnoaltilinjque: njman no quioalquetzque ecaoaztli. ",
    "original_content": "<p>[Motecu]çoma: qujmjlhuj. Tla xivian, ma cana anvecauhti, xicmotlatlauhtilican in totecujo in teutl: xiqujlhujcan, ca otechalioa in motechiuhcauh Motecuçoma: izcatquj mjtzalmomaqujlia, ca omaxitico in jchātzinco mexico: </p>\n<p>Auh in oacito atenco, qujmōpanavique, acaltica qujmonvicaque in xicalanco: ie no ceppa vncan oneoaq̅ acaltica qujnvicaque in atlaca, moch onmacalaquj, onmacalten, conacaltenque in tlatqujtl. Auh in ontlaacaltemaloc, njman ie ic vi, ommatoctique, itech onacito in jmacal, itech compachoque in jmacal. </p>\n<p>njmā qujnoalilhujque. Ac ameoan? campa anoallaque? </p>\n<p>njman iuh qujnnanqujlique. Ca vmpa tioallaque in Mexico: </p>\n<p>oc ceppa qujnoalilhujque. Acaçomo, aço çan vmpa anmotlamja, aço çan anqujpiquj, aço çā toca anmocacaiaoa. </p>\n<p>Auh in ovel yiollo macic, in oiniollopachiuh. Niman ic qujoaliacatzopinjque in acalli, tepuztopiltica, ic qujnoaltilinjque: njman no quioalquetzque ecaoaztli. </p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0840_fol8r_na_ad_pr_f",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:841",
    "indexable": "Injc macujlli capitulo: vncan mjtoa in tlein muchiuh, in jquac ititlanoan motecuçoma in vmpa callacque in jacalco don hernando Cortes.\nNiman ie ic tleco, qujnanapalotivi in tlatqujtl: in otlecoto acalco ceceniaca ontlalquatimanj yixpan in capitan: Niman ie ic contlatlauhtia: qujlhujque:\nMa qujmocaqujlti in teutl: ca qujoalmotlatlauhtilia in jtechiuhcauh Motecuçoma in cōmotlapielilia mexico; ca conjtoa. Oqujmjhiovilti, oqujmociavilti in teutl: \nnjman ie ic qujchichioa in capitan vel iehoatl conaqujque in xiuhcoaxaiacatl, itech ietiuh in quetzalapanecaiotl, yoan itech ieietiuh, itech aactiuh, itech pipilcatiuh chalchiuhcoanacochtli: yoan conaqujque xicolli, conxicoltique, yoan concozcatique in chalchiuhcozcapetlatl nepantla mantiuh in teucujtlacomalli, ic conxillancujtlalpique in tezcacujtlapilli, no ic contzinapanque in tilmatli in jtoca tzitzilli, yoan ",
    "original_content": "<h4>Injc macujlli capitulo: vncan mjtoa in tlein muchiuh, in jquac ititlanoan motecuçoma in vmpa callacque in jacalco don hernando Cortes.</h4>\n<p>Niman ie ic tleco, qujnanapalotivi in tlatqujtl: in otlecoto acalco ceceniaca ontlalquatimanj yixpan in capitan: Niman ie ic contlatlauhtia: qujlhujque:</p>\n<p>Ma qujmocaqujlti in teutl: ca qujoalmotlatlauhtilia in jtechiuhcauh Motecuçoma in cōmotlapielilia mexico; ca conjtoa. Oqujmjhiovilti, oqujmociavilti in teutl: </p>\n<p>njman ie ic qujchichioa in capitan vel iehoatl conaqujque in xiuhcoaxaiacatl, itech ietiuh in quetzalapanecaiotl, yoan itech ieietiuh, itech aactiuh, itech pipilcatiuh chalchiuhcoanacochtli: yoan conaqujque xicolli, conxicoltique, yoan concozcatique in chalchiuhcozcapetlatl nepantla mantiuh in teucujtlacomalli, ic conxillancujtlalpique in tezcacujtlapilli, no ic contzinapanque in tilmatli in jtoca tzitzilli, yoan </p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0841_fol8v_na_ad_pr_",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:842",
    "indexable": "icxic contlalilique in chalchiuhtecuecuextli teucujtlacoiollo: yoan conmacaque imac cōmanjlique chimalli teucujtlatica nenepanjuhquj, yoan epnepanjuhcaio, quetzaltençouhtiuh quetzalpaniotiuh: yoan ixpā contemjlique itzcactli.\nAuh in oc etlamantli nechichioalli, teutlatqujtl, çan ixpan contecpāque, convipanque:\nauh in ie iuhquj, qujmjlhuj in capitā. Cujx ie ixqujch in, in amotenamjquja, in amotetechacia?\nqujnnanqujlique ca ie ixqujch injc tioallatiaque totecue. \nNiman tlanaoati in capitan injc ilpiloque, tepoztli imjcxic qujntlalilique, yoan inquechtlan: in ie iuhquj njman ic qujtlazque in tomaoac tlequjqujztli: auh in titlanti in jquac in vel iolmjcque, yoan çoçotlaoaque, vehuetzque, nenecujliuhtivetzque, aocmo qujmatque: auh in españoles qujmeeuhq̅ qujmeeoatitlalique, qujmonjitique vino: njmā ie ic qujntla[maca,] ",
    "original_content": "<p>icxic contlalilique in chalchiuhtecuecuextli teucujtlacoiollo: yoan conmacaque imac cōmanjlique chimalli teucujtlatica nenepanjuhquj, yoan epnepanjuhcaio, quetzaltençouhtiuh quetzalpaniotiuh: yoan ixpā contemjlique itzcactli.</p>\n<p>Auh in oc etlamantli nechichioalli, teutlatqujtl, çan ixpan contecpāque, convipanque:</p>\n<p>auh in ie iuhquj, qujmjlhuj in capitā. Cujx ie ixqujch in, in amotenamjquja, in amotetechacia?</p>\n<p>qujnnanqujlique ca ie ixqujch injc tioallatiaque totecue. </p>\n<p>Niman tlanaoati in capitan injc ilpiloque, tepoztli imjcxic qujntlalilique, yoan inquechtlan: in ie iuhquj njman ic qujtlazque in tomaoac tlequjqujztli: auh in titlanti in jquac in vel iolmjcque, yoan çoçotlaoaque, vehuetzque, nenecujliuhtivetzque, aocmo qujmatque: auh in españoles qujmeeuhq̅ qujmeeoatitlalique, qujmonjitique vino: njmā ie ic qujntla[maca,] </p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0842_fol9r_na_ad_pr",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:843",
    "indexable": "[qujntla]maca, qujntlaqualtique, ic imjhio qujcujque, ic oalihiocujque: \nauh in ie iuhquj in, njman qujmjlhuj in capitan. Tla xiccaqujcan, onjcma, onjccac, qujlmach in iehoantin mexica cenca chicaoaque, cenca tiacaoan, cenca maiavinj, intla ce mexicatl vel qujntocaz, vel qujntopeoaz, vel qujnpanaviz, vel qujnteputztiz in manel matlactin, in manel noço centecpantin in jiaovan. Auh in axcan noiollo pachiviznequj, namechittaznequj, namechieiecoznequj, in quenjn anchicaoaque, in quenjn antlapalivi: \nnjmā ic qujnoalmacac eoachimalli, yoan tepuzmacquavitl, yoā tepuztopilli: \nauh inin vel oc iovatzinco, tlavizcalpan in muchioaz, in titomaiztlacozque, titoneneuhcavizque, tinevivican tlamatizque, ac ie tlanj vetziz: \nqujnanqujlique in Capitan: qujlhujque. Tla qujmocaqujtin tlacatl, achcamo ic technaoati in jtechiuhcauh in Motecuçoma; ca çan tiqujxcavico in tictociauhquechi[lico,] ",
    "original_content": "<p>[qujntla]maca, qujntlaqualtique, ic imjhio qujcujque, ic oalihiocujque: </p>\n<p>auh in ie iuhquj in, njman qujmjlhuj in capitan. Tla xiccaqujcan, onjcma, onjccac, qujlmach in iehoantin mexica cenca chicaoaque, cenca tiacaoan, cenca maiavinj, intla ce mexicatl vel qujntocaz, vel qujntopeoaz, vel qujnpanaviz, vel qujnteputztiz in manel matlactin, in manel noço centecpantin in jiaovan. Auh in axcan noiollo pachiviznequj, namechittaznequj, namechieiecoznequj, in quenjn anchicaoaque, in quenjn antlapalivi: </p>\n<p>njmā ic qujnoalmacac eoachimalli, yoan tepuzmacquavitl, yoā tepuztopilli: </p>\n<p>auh inin vel oc iovatzinco, tlavizcalpan in muchioaz, in titomaiztlacozque, titoneneuhcavizque, tinevivican tlamatizque, ac ie tlanj vetziz: </p>\n<p>qujnanqujlique in Capitan: qujlhujque. Tla qujmocaqujtin tlacatl, achcamo ic technaoati in jtechiuhcauh in Motecuçoma; ca çan tiqujxcavico in tictociauhquechi[lico,] </p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0843_fol9v_na_ad_pr_f",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:844",
    "indexable": "[tictociauhquechi]lico, in tictotlapalhujco, ca amo tonaoatil in qujmonequjltia tlacatl: auh intla iuh ticchioazque, cujx amo cenca ic qualaniz in Motecuçoma, amo ic techtlatlatiz. \nNiman qujto in capitan ca amo ca ça mochioaz njqujttaznequj, njcmaviçoznequj ca in omachiztito in castillan qujl cenca anchicaoaque, antiiacaoan, ma oc veca ioac in xitlaquacan, oc no ioan in njtlaquaz, ma vel ximochichioacā. \nInjc chiquacen capitulo: vncā mjtoa, in quenjn ititlanoan Motecuçoma, oalmocuepque in njcan mexico qujlhujco in motecuçoma in qujttaque.\nNiman ie ic qujncauh, qujnoaltemovique in jmacalco: auh in ovaltemoque acalco, njman ie ic tequjtlaneloa, ontetemj in tlaneloa, cequjntin matlaneloa. \ncentlaquauh oalmotlaloa, qujmolhujtivitze, tiacaoane ixqujch amotlapal, xitequjtlanelocan, ma itla njcan taxti ma itla njcan topan muchiuh ",
    "original_content": "<p>[tictociauhquechi]lico, in tictotlapalhujco, ca amo tonaoatil in qujmonequjltia tlacatl: auh intla iuh ticchioazque, cujx amo cenca ic qualaniz in Motecuçoma, amo ic techtlatlatiz. </p>\n<p>Niman qujto in capitan ca amo ca ça mochioaz njqujttaznequj, njcmaviçoznequj ca in omachiztito in castillan qujl cenca anchicaoaque, antiiacaoan, ma oc veca ioac in xitlaquacan, oc no ioan in njtlaquaz, ma vel ximochichioacā. </p>\n<h3>Injc chiquacen capitulo: vncā mjtoa, in quenjn ititlanoan Motecuçoma, oalmocuepque in njcan mexico qujlhujco in motecuçoma in qujttaque.</h3>\n<p>Niman ie ic qujncauh, qujnoaltemovique in jmacalco: auh in ovaltemoque acalco, njman ie ic tequjtlaneloa, ontetemj in tlaneloa, cequjntin matlaneloa. </p>\n<p>centlaquauh oalmotlaloa, qujmolhujtivitze, tiacaoane ixqujch amotlapal, xitequjtlanelocan, ma itla njcan taxti ma itla njcan topan muchiuh </p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0844_foll10r_na_ad_pr",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:845",
    "indexable": "iciuhca acitivetzico in atl iitic in jtocaiocan xicalanco, çan tequjtl vncan oalihiocujtiqujzq̅, ic ie no ceppa centlaquauh oaltotoca: njman acico in tecpan tlaiacac, njman ie no ic oalmeoaltia, oalmotlaloa, acitivetzico in cuetlaxtlan, çan no oalqujztiqujzque, vncan ihiocujque. \nAuh in cuetlaxtecatl qujmjlhuj ma oc cemjlhujtzintli ximocevicā ma oc amjhio xiccujcan. \nAuh qujlhujque, ca amo ca çan ticiuhtivi tictononochilizque in tlacatl tlatoanj Motecuçoma, tictolhujlizque in tlein otiqujttaque, in cenca temamauhti, in aic iuhquj omottac, cujx ie cuel ie teachto, toconcaqujz: \nnjman iciuhca oalpeuhque, acitivetzico in mexico, çan ioaltica in acico, çan oalioalcalacque. \nAuh in jquac in aoqujcochiz, aoqujtlaqual qujmatia, aoc ie qujlhujaia in çaço tlein qujchioaia, ça iuhqujn nentlamatia, iuhqujn achica elcicivi, mociauhquetza, mociauhpoa, aoc tle velic, aoc tle tepac, aoc tle teavialti ipan ",
    "original_content": "<p>iciuhca acitivetzico in atl iitic in jtocaiocan xicalanco, çan tequjtl vncan oalihiocujtiqujzq̅, ic ie no ceppa centlaquauh oaltotoca: njman acico in tecpan tlaiacac, njman ie no ic oalmeoaltia, oalmotlaloa, acitivetzico in cuetlaxtlan, çan no oalqujztiqujzque, vncan ihiocujque. </p>\n<p>Auh in cuetlaxtecatl qujmjlhuj ma oc cemjlhujtzintli ximocevicā ma oc amjhio xiccujcan. </p>\n<p>Auh qujlhujque, ca amo ca çan ticiuhtivi tictononochilizque in tlacatl tlatoanj Motecuçoma, tictolhujlizque in tlein otiqujttaque, in cenca temamauhti, in aic iuhquj omottac, cujx ie cuel ie teachto, toconcaqujz: </p>\n<p>njman iciuhca oalpeuhque, acitivetzico in mexico, çan ioaltica in acico, çan oalioalcalacque. </p>\n<p>Auh in jquac in aoqujcochiz, aoqujtlaqual qujmatia, aoc ie qujlhujaia in çaço tlein qujchioaia, ça iuhqujn nentlamatia, iuhqujn achica elcicivi, mociauhquetza, mociauhpoa, aoc tle velic, aoc tle tepac, aoc tle teavialti ipan </p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0845_fol10v_na_ad_pr",
    "group_id": "na|andersondibble",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:846",
    "indexable": "qujmatia, \nipampa in qujtoaia, tlein ic topan muchioaz, ac nel icac, ha ieppa nehoatl, vel patzmjquj in noiollo, iuhqujnma chilatequjlo, vel toneoa chichinaca campa nel totecue. \nNiman qujmōnaoatique in qujpia in jtzontlan tlapia qujmonjlhujque intla mocochitia xicmolhujlican ca ovallaque in tiqujnmotitlanj atl itic. \nAuh in oconjlhujto: njman qujoalito. Amo njcan njccaqujz, vmpa njccaqujz in coacalco, ma vmpa vian, yoan oallanaoati: qujoalito: ma ontetiçavilo in mamalti. \nAuh njman vmpa iaque in coacalco in titlanti: no iehoatl in motecuçomatzin, \nnjmā ie ic imjxpan mjcoa qujmeltetequj in mamalti, in jmezio ic qujmonatzelhujaia in titlanti (ipampa in juh qujchiuhque in, ca cenca ovican in ovia ca oqujmjttato, imjxco imjcpac otlachiato, vel oqujnnotzque in teteu. ",
    "original_content": "<p>qujmatia, </p>\n<p>ipampa in qujtoaia, tlein ic topan muchioaz, ac nel icac, ha ieppa nehoatl, vel patzmjquj in noiollo, iuhqujnma chilatequjlo, vel toneoa chichinaca campa nel totecue. </p>\n<p>Niman qujmōnaoatique in qujpia in jtzontlan tlapia qujmonjlhujque intla mocochitia xicmolhujlican ca ovallaque in tiqujnmotitlanj atl itic. </p>\n<p>Auh in oconjlhujto: njman qujoalito. Amo njcan njccaqujz, vmpa njccaqujz in coacalco, ma vmpa vian, yoan oallanaoati: qujoalito: ma ontetiçavilo in mamalti. </p>\n<p>Auh njman vmpa iaque in coacalco in titlanti: no iehoatl in motecuçomatzin, </p>\n<p>njmā ie ic imjxpan mjcoa qujmeltetequj in mamalti, in jmezio ic qujmonatzelhujaia in titlanti (ipampa in juh qujchiuhque in, ca cenca ovican in ovia ca oqujmjttato, imjxco imjcpac otlachiato, vel oqujnnotzque in teteu. </p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  }
]