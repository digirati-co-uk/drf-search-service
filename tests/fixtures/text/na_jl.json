[
  {
    "content_id": "220_0826_fol1r_na_jl_pf_f",
    "group_id": "na|lockhart",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:827",
    "indexable": "Inic matlactetl omume amoxtli, itechpa tlatoa in quenin muchiuh iauiotl in nican ipan altepetl Mexico.\nInic ce capitulo vncā mitoa in nez, in mottac in machiotl yoā in tetzavitl, in aiamo valhui españoles, in nican tlalli ipan, in aiamo no iximachoa in nicā chaneque.[^3]\nIn aiamo vallaci españoles, oc matlacxivitl, centlamātli tetzavitl achto nez, ilhuicatitech, iuhqui in tlemiiaoatl, iuhqui in tlecueçalutl, iuhquin tlavizcalli, pipixauhticaca inic necia; iuhq͗n ilhuicatl quiçoticac: tzimpatlaoac, quapitzaoac: vel inepantla in ilhuicatl; vel yiollo\n[^3]: NICĀ CHANEQUE. Possibly the intention here, as in the Spanish version, is that the Spaniards were not known by the local people. My translation is guided by the fact that non-active verbs in Nahuatl do not specify an agent. Perhaps, however, the phrase \"in nicā chaneque\" is an implicit dative: \"[the Spaniards] were not known [to] the people who live here.\"",
    "original_content": "<h2>Inic matlactetl omume amoxtli, itechpa tlatoa in quenin muchiuh iauiotl in nican ipan altepetl Mexico.</h2>\n<h4>Inic ce capitulo vncā mitoa in nez, in mottac in machiotl yoā in tetzavitl, in aiamo valhui españoles, in nican tlalli ipan, in aiamo no iximachoa in nicā chaneque.[^3]</h4>\n<p>In aiamo vallaci españoles, oc matlacxivitl, centlamātli tetzavitl achto nez, ilhuicatitech, iuhqui in tlemiiaoatl, iuhqui in tlecueçalutl, iuhquin tlavizcalli, pipixauhticaca inic necia; iuhq͗n ilhuicatl quiçoticac: tzimpatlaoac, quapitzaoac: vel inepantla in ilhuicatl; vel yiollo</p>\n<p>[^3]: NICĀ CHANEQUE. Possibly the intention here, as in the Spanish version, is that the Spaniards were not known by the local people. My translation is guided by the fact that non-active verbs in Nahuatl do not specify an agent. Perhaps, however, the phrase \"in nicā chaneque\" is an implicit dative: \"[the Spaniards] were not known [to] the people who live here.\"</p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0827_fol1v_na_jl_pr",
    "group_id": "na|lockhart",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:828",
    "indexable": "in aciticac ilhuicatl, vel ilhuicaiollotitech aciticac, in iuh ittoia vmpa tlapcopa: in oalmoquetzaia, oiuh onquiz ioalnepantla in necia tlatviliaia, ipan tlatvia, q͗n iehoatl quioalpoloaia in tonatiuh, in iquac oalquiçaia: vel ce xivitl in oalmoquetzaia (ipan matlactli omume calli in peuh). Auh in iquac necia tlacaoacaia, netenvitecoia, neiçaviloia, tlatemma[^5]\nInic vntetl tetzavitl muchiuh, nican mexico: çan monomavi in tlatlac, cuetlan, aiac ma quitlecavi, çan monomatlecavi in ical diablo vitzilobuchtli: mitoaia, iteioc[^8] itocaiocan Tlacateccan: in nez ie tlatla in tlaquetzalli, in itoc, oalquiça in tlemiiaoatl, in tlenenepilli, in tlecueçalutl, cenca çan iciuhca compalo in\n[^5]: TLATEMMA. Read \"tlatemmachoia.\" See Sahagún 1950-1982: 13.2. Although the verb often means \"to be lazy, inactive,\" and so appears later in the text, here its second meaning, \"to tell one's troubles,\" seems more apt. When I say \"read\" in relation to Nahuatl passages, I am fairly confident that the subsequent form was the intention of the writer. Such is not the case with the readings offered for dubious, deficient, or deviant forms in the Spanish text. See n. 1 above.\n[^8]: ITEIOC. This form, which would be \"his rock (inalienable, locative),\" is a mistake for \"itepeioc,\" \"his mountain\"; Sahagún 1950-1982: 13.2, points out that the Real Palacio manuscript in fact has \"itepeyoc.\"",
    "original_content": "<p>in aciticac ilhuicatl, vel ilhuicaiollotitech aciticac, in iuh ittoia vmpa tlapcopa: in oalmoquetzaia, oiuh onquiz ioalnepantla in necia tlatviliaia, ipan tlatvia, q͗n iehoatl quioalpoloaia in tonatiuh, in iquac oalquiçaia: vel ce xivitl in oalmoquetzaia (ipan matlactli omume calli in peuh). Auh in iquac necia tlacaoacaia, netenvitecoia, neiçaviloia, tlatemma[^5]</p>\n<p>Inic vntetl tetzavitl muchiuh, nican mexico: çan monomavi in tlatlac, cuetlan, aiac ma quitlecavi, çan monomatlecavi in ical diablo vitzilobuchtli: mitoaia, iteioc[^8] itocaiocan Tlacateccan: in nez ie tlatla in tlaquetzalli, in itoc, oalquiça in tlemiiaoatl, in tlenenepilli, in tlecueçalutl, cenca çan iciuhca compalo in</p>\n<p>[^5]: TLATEMMA. Read \"tlatemmachoia.\" See Sahagún 1950-1982: 13.2. Although the verb often means \"to be lazy, inactive,\" and so appears later in the text, here its second meaning, \"to tell one's troubles,\" seems more apt. When I say \"read\" in relation to Nahuatl passages, I am fairly confident that the subsequent form was the intention of the writer. Such is not the case with the readings offered for dubious, deficient, or deviant forms in the Spanish text. See n. 1 above.</p>\n<p>[^8]: ITEIOC. This form, which would be \"his rock (inalienable, locative),\" is a mistake for \"itepeioc,\" \"his mountain\"; Sahagún 1950-1982: 13.2, points out that the Real Palacio manuscript in fact has \"itepeyoc.\"</p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0828_fol2r_na_jl_prf",
    "group_id": "na|lockhart",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:829",
    "indexable": "ixquich calquavitl: niman ie ic tlacaoaca, quitoa. Mexicae ma vallatotoca, tlaceviloz, amaapilol: auh in iquac caatequiaia, in quiceviznequia, çan ie ilhuice mopitza, aocmo vel ceuh, vel tlatlac.\nInic etetl tetzavitl: vitecoc ipan tlatlatzin teucalli, çan xacalli catca, itocaiocan tzuāmulco: iteupan in xiuhtecutli, amo tilaoaia, çan aoachquiavia in iuh tetzammachoc: iuh mitoa in çan[^9] tonalhuitecoc, amo no caquiztic in tlatlatziniliztli. \nInic nauhtetl tetzavitl; oc vnca in tonatiuh in xivitl vetz ieteietia, vmpa oalpeuh in tonatiuh icalaquiampa; auh vmpa itztia in iquiçaianpa, iuhqui in tlesuchtli pipixauhtiuh, veca mocuitlapiltitiuh, veca acitiuh in icuitlapil: auh in oittoc ceāca tlacaoacac, iuhquin oiovalli oāmoman. \n[^9]: ÇAN. The word is inadvertently repeated in the manuscript.",
    "original_content": "<p>ixquich calquavitl: niman ie ic tlacaoaca, quitoa. Mexicae ma vallatotoca, tlaceviloz, amaapilol: auh in iquac caatequiaia, in quiceviznequia, çan ie ilhuice mopitza, aocmo vel ceuh, vel tlatlac.</p>\n<p>Inic etetl tetzavitl: vitecoc ipan tlatlatzin teucalli, çan xacalli catca, itocaiocan tzuāmulco: iteupan in xiuhtecutli, amo tilaoaia, çan aoachquiavia in iuh tetzammachoc: iuh mitoa in çan[^9] tonalhuitecoc, amo no caquiztic in tlatlatziniliztli. </p>\n<p>Inic nauhtetl tetzavitl; oc vnca in tonatiuh in xivitl vetz ieteietia, vmpa oalpeuh in tonatiuh icalaquiampa; auh vmpa itztia in iquiçaianpa, iuhqui in tlesuchtli pipixauhtiuh, veca mocuitlapiltitiuh, veca acitiuh in icuitlapil: auh in oittoc ceāca tlacaoacac, iuhquin oiovalli oāmoman. </p>\n<p>[^9]: ÇAN. The word is inadvertently repeated in the manuscript.</p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0829_fol2v_na_jl_pr",
    "group_id": "na|lockhart",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:830",
    "indexable": "Inic macuiltetl tetzavitl: poçon in atl, amo iehecatl quipoçonalti, iuhquin momomoloca, iuhquin xixittemomoloca, cenca veca in ia, inic macoquetz: auh in calli tzitzintla cacic, auh capapachiuh, xixitin in calli: iehoatl in vei atl totlan mani nican mexico. \nInic chiquacentlamantli tetzavitl: miecpa cioatl cacoia chocatiuh, tzatzitiuh, ioaltica cenca tzatzi; quitotinemi. No nopilhoantzitzin, ie ic çan ie tonvi: in quenmanian quitoa. No nopilhoantzitzin, campa namechnoviquiliz. \nInic chicuntlamantli tetzavitl: ceppa tlatlamaia, manoço tlamatlaviaia in atlaca; centetl cacique tototl nextic, iuhquin tocuilcoiotl: nimā quittitito in Motecuçoma, tlillan, calmecac: ommotzcalo[^11] in tonatiuh, oc tlaca, iuhq͗n\n[^11]: OMMOTZCALO. Forms related to itzcalli have the meaning \"high\" as well as \"sideways, inclined.\"",
    "original_content": "<p>Inic macuiltetl tetzavitl: poçon in atl, amo iehecatl quipoçonalti, iuhquin momomoloca, iuhquin xixittemomoloca, cenca veca in ia, inic macoquetz: auh in calli tzitzintla cacic, auh capapachiuh, xixitin in calli: iehoatl in vei atl totlan mani nican mexico. </p>\n<p>Inic chiquacentlamantli tetzavitl: miecpa cioatl cacoia chocatiuh, tzatzitiuh, ioaltica cenca tzatzi; quitotinemi. No nopilhoantzitzin, ie ic çan ie tonvi: in quenmanian quitoa. No nopilhoantzitzin, campa namechnoviquiliz. </p>\n<p>Inic chicuntlamantli tetzavitl: ceppa tlatlamaia, manoço tlamatlaviaia in atlaca; centetl cacique tototl nextic, iuhquin tocuilcoiotl: nimā quittitito in Motecuçoma, tlillan, calmecac: ommotzcalo[^11] in tonatiuh, oc tlaca, iuhq͗n</p>\n<p>[^11]: OMMOTZCALO. Forms related to itzcalli have the meaning \"high\" as well as \"sideways, inclined.\"</p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0830_fol3r_na_jl_pr",
    "group_id": "na|lockhart",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:831",
    "indexable": "tezcatl icpac mani, malacachtic, tevilacachtic, iuhquin xapotticac: vmpa onnecia in ilhuicatl, in cicitlaltin, in mamalhoaztli. Auh in motecuçoma, cenca quimotetzavi in iquac quimittac cicitlaltin, yoā mamalhoaztli. Auh inic vppa ontlachix in icpac tototl, ene quittac, iuhqui on in ma acame, moquequetztivitze, tepeuhtivitze, moiaochichiuhtivitze, quinmama mamaça. Auh niman quinnotz in tlaciuhque, in tlamatinime: quimilhui: Amo anquimati in tlein onoconittac, iuhquin acame moquequetztivitze: auh ie quinanquilizquia, in conittaque, opoliuh, aoctle quitoque. \nInic chicuetetl tetzavitl: miecpa motenextiliaia, tlaca, tlacanetzolti, ontetzontecomeque, çan çe in intlac, vmpa quimōvicaia in tlillan calmecac, vmpa quimittaia in motecuçoma, in oquimittac nimā polivia./.",
    "original_content": "<p>tezcatl icpac mani, malacachtic, tevilacachtic, iuhquin xapotticac: vmpa onnecia in ilhuicatl, in cicitlaltin, in mamalhoaztli. Auh in motecuçoma, cenca quimotetzavi in iquac quimittac cicitlaltin, yoā mamalhoaztli. Auh inic vppa ontlachix in icpac tototl, ene quittac, iuhqui on in ma acame, moquequetztivitze, tepeuhtivitze, moiaochichiuhtivitze, quinmama mamaça. Auh niman quinnotz in tlaciuhque, in tlamatinime: quimilhui: Amo anquimati in tlein onoconittac, iuhquin acame moquequetztivitze: auh ie quinanquilizquia, in conittaque, opoliuh, aoctle quitoque. </p>\n<p>Inic chicuetetl tetzavitl: miecpa motenextiliaia, tlaca, tlacanetzolti, ontetzontecomeque, çan çe in intlac, vmpa quimōvicaia in tlillan calmecac, vmpa quimittaia in motecuçoma, in oquimittac nimā polivia./.</p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0831_fol3v_na_jl_pr_f",
    "group_id": "na|lockhart",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:832",
    "indexable": "Inic vme capitulo, vncan mitoa in quenin acico, in achto acalli oalla: in iuh quitoa ca çan centetl in acalli.\nAuh in oittoque, in aquique ovallaque ilhuicaatenco, in acaltica ie onotinemi. Niman inoma ia in cuetlaxtecatl pinotl, vei calpixqui, q͗nvicac oc cequintin calpixque: Mictlan, quauhtla calpixqui, Iaotzin. Inic ei, Teuciniocan calpixqui: itoca Teuciniacatl.[^13] Inic navi iehoatl in cuitlalpitoc, çan tetlan nenqui tlaiacanqui. Inic macuilli Tentlil, çanno tlaiacanqui; \nçan oc iehoantin in, in quimittato, çan iuhquin ma quintlanamaquiltito, inic quinnaoalittato, inic quinnemilito: quinmacato tlaçotilmatli, tlaçotlanqui, çan vel itech itilma in Motecuçoma, in aoc ac oc çe quiquemi, çan vel ineixcavil, vel itonal:\nacaltica in iaque \n[^13]: TEUCINIACATL. Read \"Teuciniocatl.\"",
    "original_content": "<h4>Inic vme capitulo, vncan mitoa in quenin acico, in achto acalli oalla: in iuh quitoa ca çan centetl in acalli.</h4>\n<p>Auh in oittoque, in aquique ovallaque ilhuicaatenco, in acaltica ie onotinemi. Niman inoma ia in cuetlaxtecatl pinotl, vei calpixqui, q͗nvicac oc cequintin calpixque: Mictlan, quauhtla calpixqui, Iaotzin. Inic ei, Teuciniocan calpixqui: itoca Teuciniacatl.[^13] Inic navi iehoatl in cuitlalpitoc, çan tetlan nenqui tlaiacanqui. Inic macuilli Tentlil, çanno tlaiacanqui; </p>\n<p>çan oc iehoantin in, in quimittato, çan iuhquin ma quintlanamaquiltito, inic quinnaoalittato, inic quinnemilito: quinmacato tlaçotilmatli, tlaçotlanqui, çan vel itech itilma in Motecuçoma, in aoc ac oc çe quiquemi, çan vel ineixcavil, vel itonal:</p>\n<p>acaltica in iaque </p>\n<p>[^13]: TEUCINIACATL. Read \"Teuciniocatl.\"</p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0832_fol4r_na_jl_pr",
    "group_id": "na|lockhart",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:833",
    "indexable": "inic quimittato, inic iuh quichiuhque in: quito in pinotzin. Ma tiquiztlacaviti in tlacatl Motecuçomatzin, ca iaocmo annenca ma çan tehoantin tivia, ma tonmiquiti, inic vel melaoac quimocaquitiz (in motecuçomatzin ipiltoca, auh Tlacatecutli in itlatocatoca: \nniman ie ic vi in atl itic ommacalaquique, ommatoctique, quintlanelhuique atlaca. Auh in o intech ompachivito españoles: niman imixpan ontlalquaque acaliacac, in momatque, ca iehoatl in Quetzalcoatl Topiltzin, in oacico, \nquinoalnotzq̅ in españoles: quimilhuique. Acamique campa oanvallaque, can amochan? \nÇan niman quitoque: ca vmpa in mexico tioallaque. \nQuinoalnanquilique: intla nelli anmexica tle itoca in tlatoani mexico? \nQuimonilhuique: Totecuiovane ca Motecuçoma itoca. \nNimā ie ic quinmaca in izquitlamantli quitquique tlaçotilmatli: iuhqui in, iehoatl in, in nicā moteneoa. Tonatiuhio xiuhtlalpilli; tecomaio, xaoalquauhio, coaxaiacaio,",
    "original_content": "<p>inic quimittato, inic iuh quichiuhque in: quito in pinotzin. Ma tiquiztlacaviti in tlacatl Motecuçomatzin, ca iaocmo annenca ma çan tehoantin tivia, ma tonmiquiti, inic vel melaoac quimocaquitiz (in motecuçomatzin ipiltoca, auh Tlacatecutli in itlatocatoca: </p>\n<p>niman ie ic vi in atl itic ommacalaquique, ommatoctique, quintlanelhuique atlaca. Auh in o intech ompachivito españoles: niman imixpan ontlalquaque acaliacac, in momatque, ca iehoatl in Quetzalcoatl Topiltzin, in oacico, </p>\n<p>quinoalnotzq̅ in españoles: quimilhuique. Acamique campa oanvallaque, can amochan? </p>\n<p>Çan niman quitoque: ca vmpa in mexico tioallaque. </p>\n<p>Quinoalnanquilique: intla nelli anmexica tle itoca in tlatoani mexico? </p>\n<p>Quimonilhuique: Totecuiovane ca Motecuçoma itoca. </p>\n<p>Nimā ie ic quinmaca in izquitlamantli quitquique tlaçotilmatli: iuhqui in, iehoatl in, in nicā moteneoa. Tonatiuhio xiuhtlalpilli; tecomaio, xaoalquauhio, coaxaiacaio,</p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0833_fol4v_na_jl_pr",
    "group_id": "na|lockhart",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:834",
    "indexable": "coacozcaio,[^17] Tolecio,[^18] anoço amalacaio, Tezcapocio: \nin izquitlamātli in in quimōmacaque, quinoalcuepcaiotilique, quinoalmacaque cozcatl, xoxoctic, coztic: iuhquin ma mapoçonalnenequi: auh in oconcuique, in oquittaque, cenca tlamaviçoque, \nyoan quinoalnaoatique: quinoalilhuique: xivian oc ie tivi in castilla, amo tivecaoazq̅ tacitivi in mexico:\nnimā ie ic vi, niman ie no ic vitze, oalmocuepque. Auh in o tlalhoacca quiçaco: niman oallamelauhque in Mexico, cecemilhuitl, ceceioal in oalnenenque, inic quinonotzaco in motecuçoma, in melaoac in iveliaca[^19] quilhuico, quicaquitico: intlatqui oalmochiuhtia in oquicuito. \nAuh niman ie ic quinonotza. Totecuioe, notelpotzine, ma xitechmotlatlatili ca iz catqui otiquittaque, iz catqui oticchiuhque, ca in vmpa mitzonmotlapielilia in moculhoan, in teuatl ixco. Ca otiquimittato in totecuioan, in teteu in atl itic: in ixquich motilmatzin otiquinmacato: auh iz catqui techmacaque intlatquitzi. \n[^17]: COACOZCAIO. The Spanish version's \"Ecacozcaio\" seems preferable.\n[^18]: TOLECIO. I provisionally follow Sahagún 1950-1982: 13.6 in the rendering of this form. \"Covered with turkey blood,\" however, ought to have been written \"Totolezio.\" More tempting, if improbable, would be \"Toltecaio\" 'in Toltec style.'\n[^19]: IN IVELIACA. I have neither seen nor hit upon any adequate explanation of this word. The Spanish version suggests \"what they had seen,\" which also has logic on its side.",
    "original_content": "<p>coacozcaio,[^17] Tolecio,[^18] anoço amalacaio, Tezcapocio: </p>\n<p>in izquitlamātli in in quimōmacaque, quinoalcuepcaiotilique, quinoalmacaque cozcatl, xoxoctic, coztic: iuhquin ma mapoçonalnenequi: auh in oconcuique, in oquittaque, cenca tlamaviçoque, </p>\n<p>yoan quinoalnaoatique: quinoalilhuique: xivian oc ie tivi in castilla, amo tivecaoazq̅ tacitivi in mexico:</p>\n<p>nimā ie ic vi, niman ie no ic vitze, oalmocuepque. Auh in o tlalhoacca quiçaco: niman oallamelauhque in Mexico, cecemilhuitl, ceceioal in oalnenenque, inic quinonotzaco in motecuçoma, in melaoac in iveliaca[^19] quilhuico, quicaquitico: intlatqui oalmochiuhtia in oquicuito. </p>\n<p>Auh niman ie ic quinonotza. Totecuioe, notelpotzine, ma xitechmotlatlatili ca iz catqui otiquittaque, iz catqui oticchiuhque, ca in vmpa mitzonmotlapielilia in moculhoan, in teuatl ixco. Ca otiquimittato in totecuioan, in teteu in atl itic: in ixquich motilmatzin otiquinmacato: auh iz catqui techmacaque intlatquitzi. </p>\n<p>[^17]: COACOZCAIO. The Spanish version's \"Ecacozcaio\" seems preferable.</p>\n<p>[^18]: TOLECIO. I provisionally follow Sahagún 1950-1982: 13.6 in the rendering of this form. \"Covered with turkey blood,\" however, ought to have been written \"Totolezio.\" More tempting, if improbable, would be \"Toltecaio\" 'in Toltec style.'</p>\n<p>[^19]: IN IVELIACA. I have neither seen nor hit upon any adequate explanation of this word. The Spanish version suggests \"what they had seen,\" which also has logic on its side.</p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0834_fol5r_na_jl_pr_f",
    "group_id": "na|lockhart",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:835",
    "indexable": "Quitoque; intla nelli vmpa oanoallaque mexico, iz catqui anquimacazque in tlatoani Motecuçoma, ic techiximatiz: much iuh quilhuique, in iuh quimilhuique atl itic. \nAuh in Motecuçoma quimilhui, oanquihiovique, oanquiciauhque: ximocevicā, ca onontlachix in topco, petlacalco: aiac tle quitoz, aiac tle contenquixtiz, aiac tle conchitoniz, aiac tle concamacaoaz, aiac quiteneoaz, çan amitic.\nInic ei capitulo: vncan mitoa in tlein ic tlanaoati Motecuçoma in iquac oquicac intlatol, in iehoantin in quittaque acalli in achto valla.\nIn motecuçoma, niman ie ic q͗nnaoatia in Cuetlaxtecatl, yoan in izquintin: quimilhui. Xitlanaoaticā, ma tlapielo, in noviā atenco; inic mitoa. Nauhtlan Toztlan,[^21] mictlanquauhtla: in campa ie quiçaquivi: nimā ic iaque in calpixque, tlanaoatique inic tlapieloia. \nAuh in motecuçoma: quincentlali in itecuioan, Cioacoatl, Tlilpotonqui, Tlacochcalcatl, Quappiaztzin,\n[^21]: NAUHTLAN TOZTLAN. Despite the punctuation and capitalization, Nauhtlan and Toztlan might be one place, as in the Spanish version.",
    "original_content": "<p>Quitoque; intla nelli vmpa oanoallaque mexico, iz catqui anquimacazque in tlatoani Motecuçoma, ic techiximatiz: much iuh quilhuique, in iuh quimilhuique atl itic. </p>\n<p>Auh in Motecuçoma quimilhui, oanquihiovique, oanquiciauhque: ximocevicā, ca onontlachix in topco, petlacalco: aiac tle quitoz, aiac tle contenquixtiz, aiac tle conchitoniz, aiac tle concamacaoaz, aiac quiteneoaz, çan amitic.</p>\n<h4>Inic ei capitulo: vncan mitoa in tlein ic tlanaoati Motecuçoma in iquac oquicac intlatol, in iehoantin in quittaque acalli in achto valla.</h4>\n<p>In motecuçoma, niman ie ic q͗nnaoatia in Cuetlaxtecatl, yoan in izquintin: quimilhui. Xitlanaoaticā, ma tlapielo, in noviā atenco; inic mitoa. Nauhtlan Toztlan,[^21] mictlanquauhtla: in campa ie quiçaquivi: nimā ic iaque in calpixque, tlanaoatique inic tlapieloia. </p>\n<p>Auh in motecuçoma: quincentlali in itecuioan, Cioacoatl, Tlilpotonqui, Tlacochcalcatl, Quappiaztzin,</p>\n<p>[^21]: NAUHTLAN TOZTLAN. Despite the punctuation and capitalization, Nauhtlan and Toztlan might be one place, as in the Spanish version.</p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  },
  {
    "content_id": "220_0835_fol5v_na_jl_pr",
    "group_id": "na|lockhart",
    "resource_id": "urn:florentinecodex:manifest:d8a35385-d097-4306-89c0-1a15aa74e6da:canvas:836",
    "indexable": "Ticociaoacatl, Quetzalaztatzin, Vitznaoatlailotlac, hecatenpatiltzin: quincaquiti in tlatolli, yoan quimittiti, quimixpanti in quioalcuique cozcatl: \nquimilhui. Ca oticmaviçoque in matlalteuxivitl, vel mopiaz, in tlatlatique vel quipiazque: intla centetl quichitonizque tocacal, topipilhoan, titeheoan. \nAuh niman ie mocuepa in xivitl, ie imonamicioc in matlactli omei tochtli: auh ie tlamiznequi, ie itzonquizian in xivitl omei tochtli, in quiçaco, in ie no ceppa ittoque. Auh niman quinonotztivetzico in Motecuçoma; \nin oquicac, niman iciuhca tlaioa, in iuh quima, in iuh moma, ca iehoatl in topiltzin Quetzalcoatl in oquiçaco: ca iuh catca iniollo in çan oallaz, in çan quiçaquiuh, quioalmatiz in ipetl, in icpal: ipampa ca vmitztia, in iquac ia. Auh in quimioa macuiltin, in quinamiquitivi, in quitlamamacativi: in teiacantia Teuoa, in itecutoca, in ipiltoca Ioalli ichan. Inic vme Tepuztecatl. Inic ei, tiçaoa. Inic navi vevetecatl. Inic macuilli Veicamecatl heca.",
    "original_content": "<p>Ticociaoacatl, Quetzalaztatzin, Vitznaoatlailotlac, hecatenpatiltzin: quincaquiti in tlatolli, yoan quimittiti, quimixpanti in quioalcuique cozcatl: </p>\n<p>quimilhui. Ca oticmaviçoque in matlalteuxivitl, vel mopiaz, in tlatlatique vel quipiazque: intla centetl quichitonizque tocacal, topipilhoan, titeheoan. </p>\n<p>Auh niman ie mocuepa in xivitl, ie imonamicioc in matlactli omei tochtli: auh ie tlamiznequi, ie itzonquizian in xivitl omei tochtli, in quiçaco, in ie no ceppa ittoque. Auh niman quinonotztivetzico in Motecuçoma; </p>\n<p>in oquicac, niman iciuhca tlaioa, in iuh quima, in iuh moma, ca iehoatl in topiltzin Quetzalcoatl in oquiçaco: ca iuh catca iniollo in çan oallaz, in çan quiçaquiuh, quioalmatiz in ipetl, in icpal: ipampa ca vmitztia, in iquac ia. Auh in quimioa macuiltin, in quinamiquitivi, in quitlamamacativi: in teiacantia Teuoa, in itecutoca, in ipiltoca Ioalli ichan. Inic vme Tepuztecatl. Inic ei, tiçaoa. Inic navi vevetecatl. Inic macuilli Veicamecatl heca.</p>",
    "language_iso639_2": "nci",
    "language_iso639_1": null,
    "language_display": "classical nahuatl",
    "language_pg": null,
    "type": "text",
    "subtype": "transcript"
  }
]